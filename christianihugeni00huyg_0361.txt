(15)
§m

Ad pag. 20 verba: Voicy em example de ma methodo des touchantes.

Mirum videri nequit Leibnitium exeunte ΑΟ. 1679 , in variis ad Hu-
genium epistolis, calculi sui differentialis vel problematum hanc
computandi artem spectantium mentionem fecisse (vid. ep. IV.
p. 8. ep. VI. p. 17 ) 3 quippe qui jam medio anno 1676 in litteris ad
Oldenburgium scriptis istius calculi principia ejusque in tangentibus
ducendis usum exposuerit. (Cf Leibn. Op. T. 3. p. 80 sqq.)
Quamvis igitur ex his Leibnitii ad Hugenium epistolis nullum argu-
mentum peti possit, ad dirimendam quaestionem utrum Leibnitius
verus habendus sit calculi differentialis auctor, necne3 atque aliunde
satis constet quam rationem hic in ducendis tangentibus secutus sit ,
haud tamen injucundum fore credo si illud ipsum novae methodi
exemplum ‚ de quo hocloco agitur , cum lectoribus communicem , im-
primis vero, quoniam, uti mox videbimus, hoc ipsum problema
Hugenio ansam praebuit, suas in re gravissima vires periclitandi.
Leibnitii autem scriptio a nobis reperta est in fasc. 3⁰. aliis aliorum
mathematicorum disquisitionibus a Hugenio asservatis interposita,
eique I-Iugenius sua manu inscripserat: R.‚a Do. Leilmits dum in
Gallia agerem. — Sequuntur jam Leibnitii verba.

Exemplum ex nova mea tangentium methodo ductum.

Sit (fig. 9) curva EE talis naturae ‚ ut datis in recta AD velut
axe quatuor punctis constantibus ‚ A, B , C , D , et puncto curvae E,
ac junctis quatuor rectis ΑΕ , Β Ε , C Ε , D E, tunc summa quatuor
solidorum sub ternis quibuslibet rectis praedictis aequetur solido ex

