(141)

Examinavi porro reliqua omnia exempla tua pag. 6 ‚ atque adverti in
quibusdam non admodum difficilem esse regressum ‚ ut nempe ex data
aequatione curvae reperiatur quadratura ejus, praesertim si com·
pendio quodam utamur, quod tibi non ignotum esse existimo, Vale!

15 Febr. 1692.

3.

Viro nobilissimo atque eruditissimo Christiano Huigenio
Hubertus Huighenius S. P. D.

Imperitia et lata culpa tabellarii ad aedes domini, cujus cogno-
men (Hubert) mihi praenomen est, venere, et neglectae diu
jacuerunt literae tuae, quae in Persarum Regis Darii scrinio, si ejus
mihi copia foret, apud me servarentur.

Causam audiS‚ quare prius non respondi ; nullam prorsus mihi
spem reliquam perveniendi ad scopum ‚ cujus obtinendi gratia par—
vus ille libellus a me scriptus est, ex literis tuis intelligo.

De praestantia methodus tuae , quamvis mihi incognitae , tamen
ex iis, quae ad me scripsisti, dubitare non possum. Utrum vero
eadem sit, qua ego utor, non possum affirmare3 nam Barrovii theo-
rema incognitum , nomen inauditum mihi est3 nullumque authorem,
practer clarissimum Wallisium‚ cujus methodum probandi capere
non possum , de illa materia legi.

Dubitare mihi videris an ex quadraturis ad aequationes curvarum
linearum , ad quas illae pertinent, pervenerim, vel aliunde ‚ ut fit,
illas eruerim: si mihi occasio daretur, omnem tibi causam dubitandi
auferre possem.

Nulla mihi industria opus fuit in formandis quadraturis, unde

S 3

