(133)

mensis Junii a Texelia discessere. Cura eorum nautae cuidam e
peritioribus ‚ quemque multo ante praeceptis instruxeram, commissa
fuit, addito horologiopaeo, rebusque omnibus necessariis provisis,
qua in re operam insignem praestitit D. Huddenius. Visum fuit
autem, quo maturius de exitu rei certioresfieremus, non usque in
Indiam cum iis navibus horologia perferri, sed eo quem dixi loco
operiri, donec ea ex India aliae naves reversae reducant, quas ta-
men vere proximo demum expectandas ajunt. Feceram ipse peri-
culum autem in mari interiori, quod nos a vobis dirimit, visurus
nempe quam bene jactationem navigii non ita magni toleraret pen-

“ dulorum motus: atque ab eo experimento itemque alio, in mediterra-

neo mari olim capto, non male de succesu negotii hujus nunc
auguror. >a

Qualis vero hujus expeditionis exitus fuerit, ipse Hugenius l. su·
pra l. tradidit. Docuit enim experientia, horologia longitudinis
differentiam, Texeliam inter et dictum promontorium, verae proxi-
mam exhibuisse, atque universe navigii cursum ex eorum indica-
tione confectum, probabiliter conspirasse cum eo, qui ex nautarum
existimatione sequebatur; illum vero consensum multo esse majorem,
si in itincre ex horologiorum motu deducendo, ratio haberetur
motu diurni telluris. Caeterum ex relatione apparet multas
concurrisse causas, quae effecerunt ut haec expeditio nec plures nec
maturiores tulerit fructus; inter quas praecipue recensentur: defectus
observationum cum navis Texelia littore solveret3 horologiorum im-
perfecta suspensio, marisque agitatio, quae motum pendulorum
haud raro perturbavit, aliquando etiam interrupit; rei denique
novitas, qua factum est ut observatores, quamvis bene instructi,
graves commiserint errores ‚ et de horologiis administrandis nonnum-
quam secnm invicem litigarint‚ ipsi vero, ut fit, a reliquis nautis lu-

dibrio habiti sint.
R 3

