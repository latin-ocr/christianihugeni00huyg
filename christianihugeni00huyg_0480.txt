(134)

Altera expeditio, quae a 29 Dec. 1690 ad mensem Octobris a. 1692,
locum habuit, priori haud multo felicior fuisse videtur. Itinere enim
peractO, constitit horologia longitudinis differentiam inter insulam
St. JagO, et promontorium B. S. eam exhibuisse, quae in optimis illius
temporis mappis globisque geographicis inveniebatur, universe autem
navis trajectum ex horologiis confectum, magis quam in priori itinere
ab eo discrepare , qui ex nautarum existimatione erat conflatus , quod
Hugenius non horologiis suis , sed marium diversis fluctibus navim
deflectentibus tribuendum putavit. Apparuit vero etiamnum horo-
logia pluribus causis perturbantibuS, eorumque motum aliquando
sistentibus fuisse exposita, observatorem autem non semper ea
sedulitate et cura usum fuisse, quae in re tanti momenti requi-
rebantur, eumque denuo in graves quosdam incidisse computandi
errores3 observandi denique opportunitatem iterum, cum patriam
relinquerent itineratores‚ defuisse. Quibus omnibus si addamus,
diversorum locorum positus eo tempore nondum satis accurate
fuisse determinataS, haud mirum videbitur, Volderum‚ Professo-
rem Lugduno-Batavum (cui Hugenius hujus itineris relationem,
suasque in eam animadversiones examinandas mandaverat) hanc
pronuntiasse sententiam: ex institutis tentaminibus probabile qui-
dem factum esse ‘problema de longitudine mari horologiorum ope
definienda posse solvi, nihil vero magis ex iis huc usque esse con-
cludendum.

Neque etiam aliter ea de re sensit Hugenius‚ qui, quamvis optato
successu altera vice careret, nec animo nec spe fractus est ‚ neque
etiam desiit in nova inquirere auxilia, quibus aliquando navigantium
itinera tum breviora redderet ‚ tum omnigenis periculis minus
obnoxia. Testes mihi sint ultima epistolae verba , quam ad Curato-
res S. I. Ο. scripsit, ut viris nobilissimis suum de experimentis
eorum auctoritate institutis ⁸iudicium declararet.

