(ιω)

Pater meus ‚ qui urbis Verensis‚ cujus ego nunc scabinus, olim
concionator fuit, patrem habuit urbis Tholenae consulem, cujus
avus inter Brabantinae Provintiae nobiles numeratus, peregrinando
fere peregrinus in patria sua factm, filium reliquit, qui nostrae
familiae primus provinciae Zelandiae incola fuit.

Quare nomina nostra conveniant, cum diversa armorum insignia
non eandem nobis esse familiam ostendant, rationem nullam ego

reddere possum.
Propediem mihi iter est in Hollandiam; permissionem te salutandi

rogabo, et inter fortunae beneficia numerabo, si praesens tibi, quod
jam hisce literis facio, dicere possim, quantopere me tibi devin-
ctum agnosco ‚ quod vir tanti nominis et eruditionis ad me scribere

dignatus sit. Vale.

Dabam Verae 3 Martii 1692.

Appendicula tua, postquam has literas scripseram ‚ reddita mihi
est. Mutatio in illa nullam causam aliquid mutandi in literis meis
praebet, nisi in iis, quae scripsi de invenienda proportione inter
circulum et hyperbolem, quae pro non scriptis haberi peto.

§xv

